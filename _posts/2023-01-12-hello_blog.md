---
layout: post
title: 唐诗五首
date: 2023-01-12 
tags: others
---
### 芙蓉楼送辛渐
王昌龄 〔唐代〕

寒雨连江夜入吴，平明送客楚山孤。
洛阳亲友如相问，一片冰心在玉壶。

### 凉州词
王翰 〔唐代〕

葡萄美酒夜光杯，欲饮琵琶马上催。
醉卧沙场君莫笑，古来征战几人回？

### 夜雨寄北
李商隐 〔唐代〕

君问归期未有期，巴山夜雨涨秋池。
何当共剪西窗烛，却话巴山夜雨时。

### 早发白帝城
李白 〔唐代〕

朝辞白帝彩云间，千里江陵一日还。
两岸猿声啼不住，轻舟已过万重山。

### 赤壁
杜牧 〔唐代〕

折戟沉沙铁未销，自将磨洗认前朝。
东风不与周郎便，铜雀春深锁二乔。